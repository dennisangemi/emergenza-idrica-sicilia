---
draft: false
date: 2024-05-04
title: Osservatorio Utilizzi Idrici
hide:
  - navigation
  - toc
categories:
  - atti amministrativi
tags:
  - regione
---


# Osservatorio Distrettuale Permanente sugli Utilizzi Idrici: pubblicato verbale del 30 aprile 2024

Uno dei modi per rimanere aggiornati sulla crisi idrica regionale è seguire i lavori dell'**Osservatorio Distrettuale Permanente sugli Utilizzi Idrici**. Il 30 aprile 2024 si è tenuta una riunione dell'Osservatorio, di cui [è stato pubblicato il **verbale**](https://www.regione.sicilia.it/sites/default/files/2024-05/Verbale_OPUI_30_aprile2024_def.pdf).

Si riporta come esempio informativo, queste note di AMAP per la città di **Palermo**: secondo le ultime simulazioni Palermo dovrebbe riuscire a gestire le sue esigenze idriche con **riduzioni moderate del 12-13%**, fino **a gennaio 2025**. Da febbraio - stante una situazione invariata - si prevederebbe un drastico incremento delle restrizioni con tagli previsti fino al 46%, rendendo la situazione insostenibile.

Per altre zone della Sicilia però la situazione è peggiore, ma preferiamo non redarre noi una sintesi, perché il documento è tecnico e potrebbe essere frainteso. Si lascia quindi al lettore la possibilità di leggere il verbale per avere un quadro completo della situazione.

**Tutti gli altri verbali** sono accessibili [qui](https://www.regione.sicilia.it/istituzioni/regione/strutture-regionali/presidenza-regione/autorita-bacino-distretto-idrografico-sicilia/verbali) e abbiamo aggiunto l'URL anche nella pagina [Informazioni utili](../../../informazioni/index.md#regione-siciliana).
