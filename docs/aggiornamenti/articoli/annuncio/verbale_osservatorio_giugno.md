---
draft: false
date: 2024-07-21
title: "Osservatorio: verbale riunione fine giugno"
hide:
  - navigation
  - toc
categories:
  - generale
tags:
  - osservatorio
---


# Osservatorio: verbale riunione fine giugno

Il 26 giugno 2024 si è riunito l'Osservatorio Distrettuale Permanente sugli Utilizzi Idrici del distretto Sicilia per discutere i seguenti punti all'ordine del giorno:

1. Monitoraggio della evoluzione della situazione di severità idrica del sistema idro-potabile e
irriguo e stato di attuazione misure di mitigazione;
2. Valutazione e attuazione dei ulteriori misure di mitigazione relative a risparmio risorsa e
nuove risorse
3. Varie ed eventuali.

---

Alcuni dei tantissimi punti che emergono dal [**verbale dell'incontro**](file/Verbale_OPUI_26_Giugno_2024_0.pdf):

- la quota d'invaso di Piana degli Albanesi, sta per raggiungere quota 602 m s.l.m., quota strategica al di sotto della quale AMAP dovrà pagare indennizzi ad Enel per mancata produzione di energia elettrica
- per i comprensori irrigui della provincia di Palermo, in merito al comprensorio servito dallo Jato, per il comparto potabile, entro fine novembre l'acqua presente negli invasi si esaurirà;
- per il comparto irriguo, la piana di Gela vedrà l'assenza quasi totale di irrigazione, andando a compromettere la campagna di semina e di produzione;
- il comprensorio del Calatino (Catania) è quello che più di tutti sta subendo disagi maggiori e in cui le criticità sono più elevate: rispetto al 2023 si registra un abbassamento della falda di circa 15 m, e una riduzione della portata emunta da 1.200 l/sec a 180 l/sec;
- altri nuovi Comuni iniziano a presentare criticità medie: Cefalà Diana, Godrano, Piana
degli Albanesi, Santa Cristina Gela e Partinico.

> Cicero di ATI Palermo evidenzia la **drammaticità** dell'**emergenza** e crisi idrica che stiamo vivendo, sottolineando che **la soluzione non verrà data solo dall'individuazione/trivellazione e utilizzo di risorsa da nuove fonti**. Occorre prestare molta **attenzione** ed interesse a ciò che sta vivendo il **comparto zootecnico**, che vede gli allevatori svendere il proprio bestiame, non potendolo gestire ed allevare in modo consono per la mancanza di acqua.

L'osservatorio, alla fine del verbale, propone di confermare lo **stato di severità alto**, sia per il **comparto potabile** che per **quello irriguo**.
